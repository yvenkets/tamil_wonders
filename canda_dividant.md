கனடா போனதே இல்லை என்றாலும் கனடா படத்தை பூஜையறையில் வைத்து கும்பிடலாமா என யோசித்து வருகிறேன்
டிவிடண்டை அள்ளிக்கொடுக்கும் தெய்வங்கள் நீக்கமற நிரம்பிய நாடு.
என்ப்ரிட்ஜ்-> 8%
நோவாஸ்கோஷியா வங்கி-> 4.81%
ராயல் கனடியன் வங்கி- 3.5%
(இது பங்கின் முகமதிப்பின் மேலான டிவிடண்ட் அல்ல. 
இன்றைய விலைக்கு கிடைக்கும் டிவிடண்ட் சதவிகிதம்)
இவை எல்லாமே கிட்டதட்ட மோனோபொலிகள். கனடிய முதன்மை வங்கிகள் 
எல்லாமே 150 ஆன்டுகளாக டிவிடண்ட் கொடுத்து வருபவை. நோவாஸ்கோஷியா வங்கி 1833ல்
இருந்து டிவிடண்ட் கொடுத்து வருகிறது. அப்போது முகலாயர்கள் டெல்லியை ஆண்டுவந்தார்கள். 
தமிழகத்தில் ஆற்காட்டு நவாப் ஆட்சி நடைபெற்றுக்கொண்டிருந்தது.
1833ம் ஆண்டில் இருந்து இன்றுவரை ஒரு ஆண்டு கூட தவறாமல் டிவிடண்ட் கிடைக்கிறது என்றால் 
எப்படி வங்கியை நடத்தி இருக்கணும்?
பங்குச்சந்தையில் புதுசா வரும் கம்பனிகளில் பணம்போடாமல் இருப்பதுக்கும் இதுதான் காரணம், 
பேடிஎம்மில் பலர் போய் விழுந்தார்கள். அவற்றின் வரலாறு தெரியாமல் பணம்போடுவதும் ரிஸ்க்தான். 
பெரிய கம்பனிகளில் பணம் ஆறு மாதத்தில் டபிள் ஆகாது. ஆனால் பரவாயில்லை...5% டிவிடண்ட்,
5% பங்கு வளர்ச்சி என ஆண்டுக்கு 10% வந்தாலே போதும். ஏழெட்டு ஆண்டுகளில் முதலீடு டபிள் ஆகிடும்.
சும்மா கேபிடலிசம் என பேசினால் போதாது. அதன் பலனை மக்களுக்கு இப்படி நல்ல தரமான பொருட்கள், டிவிடண்ட்
என கொடுக்கணும். 
அப்படி இருந்தால் அந்த கம்பனிகளின் வளர்ச்சியை மக்கள் கண்டு மகிழ்ச்சியடைவார்கள். ஏனெனில் 
அவர்களும் அதன்பின் முதலீட்டாளர்கள் மாதிரி சிந்திக்க ஆரம்பித்துவிடுவார்கள்.
